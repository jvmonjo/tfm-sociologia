= Metodologia

== Anàlisi Crítica del Discurs

L'Anàlisi Crítica del Discurs (en endavant ACD), no és, en puritat, una modalitat d'Anàlisi del discurs, sinó una perspectiva diferent que modula l'ús que fem de teories i la perspectiva amb la que enfoquem la tasca d'anàlisi. Igual com ho fan altres perspectives crítiques de les Ciències Socials, l'ACD ha centrat el seu interès en l'estudi de l'abús de poder, el control social, la dominació, les desigualtats, la marginació i l'exclusió social.

Tant els discursos com la pròpia tasca de l'analista són considerats socialment situats i se'ls atribueix un paper en la (re)construcció i reproducció recursiva i recurrent de les estructures i de l'organització social. De manera que els discursos, però també les anàlisis que se'n fan, són considerats pràctiques socials @martin_rojo_alisis_2012.

Per tal d'analitzar els mecanismes de legitimació mitjançant els discursos, resulta útil recórrer a l'anàlisi de la ideologia present en aquests. Definim en aquest punt, ideologia com al sistema de cognicions que organitza les actituds dels grups socials i que consisteixen en opinions generals organitzades esquemàticament sobre temes socialment rellevants @dijk_alisis_2007. El propi #cite(<dijk_ideologiy_2005>, form: "prose") ens defineix també la ideologia com al _"fonament de les representacions socials compartides per un grup social. Depenent de la perspectiva pròpia, del fet pertànyer a un grup o de l'ètica, aquestes idees de grup poden ser valorades 'positiva', 'negativament' o no ser valorades en absolut"_ . Una de les dimensions més clàssiques del concepte d'ideologia és el que fa referència a la naturalesa "dominant", en el sentit que les ideologies tenen un paper en la legitimació de l'abús de poder per grups dominants @dijk_ideologiy_2005.

Aquesta anàlisi suposa que és possible posar "al descobert" la ideologia de parlants i escriptors, mitjançant una anàlisi sistemàtica, sempre que els usuaris 'expressen' explícitament o inadvertidament les seues ideologies mitjançant el llenguatge.

=== El Corpus

La primera decisió a l'hora de realitzar l'ACD és la confecció del _corpus_. En la tria dels textos s'ha tingut en compte la limitació temporal i de recursos que suposa la confecció d'aquest treball de final de màster. Allò ideal haguera sigut tractar de tindre una representació suficient de la varietat ideològica per tal de permetre el contrast, el que haguera suposat analitzar mitjans de comunicació de distinta ideologia. Però com que del que es tracta és de realitzar una aproximació a l'anàlisi crítica del discurs, per a poder acomplir l'objectiu del present treball he decidit analitzar aquells continguts relacionats amb els fets de la revista _El Jueves_, presents a les edicions digitals del diari ABC. Per a això usat el cercador de l'edició digital d'aquest diari i he usat els termes "EL Jueves" combinat amb "injurias", "corona", "rey", "príncipe"; amb una limitació temporal d'un any (2007). En total, el corpus consta de 23 articles (2 editorials, 3 articles d'opinió i 18 notícies)

Aquesta és la relació d'articles analitzats, tots ells del diari ABC:

#table(
  columns: (auto, auto, auto),
  inset: 10pt,
  align: horizon,
  [*Data*], [*Titular*], [*Tipus article*],
 "20/07/2007",[_El juez Del Olmo ordena el secuestro de la revista 'El Jueves' por injurias a los Príncipes de Asturias_],"Notícia", 
 "20/07/2007", [_Injurias y libertad de expresión_], "Editorial",
 "21/07/2007", [_Injurias y libertad de expresión (reedició)_], "Editorial",
  "21/07/2007", [_El juez secuestra la revista «El Jueves» por denigrar a los Príncipes de Asturias_], "Notícia",
  "22/07/2007", [_Caricaturas y libertad_], "Opinió",
  "23/07/2007", [_Ofrecen «El Jueves» Por 2.500 euros en reventa_], "Notícia",
  "23/07/2007", [_Los dibujantes de El Jueves, ante el juez por injurias a la Corona_], "Notícia",
  "23/07/2007", [_El juez Del Olmo cita como imputados al dibujante y al guionista de 'El Jueves'_], "Notícia",
  "24/07/2007", [_Del Olmo cita como imputados a los dos dibujantes de la revista «El Jueves»_], "Notícia",
  "25/07/2007", [_Los autores de la viñeta de 'El Jueves' aseguran que nunca tuvieron intención de ofender_], "Notícia",
  "26/07/2007", [_El fiscal mantiene la acusación de injurias a la Corona contra El Jueves_], "Notícia",
  "26/07/2007", [_Del Olmo zanja el caso «El Jueves» salvo que el fiscal lo reactive_], "Notícia",
  "27/07/2007", [_El juez Del Olmo ve indicios para sentar en el banquillo a los dibujantes de 'El Jueves'_], "Notícia",
  "27/07/2007", [_La Fiscalía mantiene los cargos contra «El Jueves» y Anasagasti se suma a las injurias_], "Notícia",
  "28/07/2007", [_Del Olmo ve indicios para juzgar a los autores de la caricatura de los Príncipes_], "Notícia",
)

Una vegada confeccionat el corpus s'ha de decidir l'ordre de lectura. L'ordre ha de facilitar la comprensió de la integritat del corpus com un tot. Al tractar-se de notícies i articles periodístics, sembla lògic que allò adient és seguir un ordre cronològic.

El tipus de lectura que s'ha de realitzar és una lectura literal, és a dir, no donar res per sobreentès o per obvi i donar importància a cada paraula i a cada expressió, sense substituir en cap cas la literalitat de les expressions (Conde, 2010). Això exigeix canviar la nostra forma habitual de lectura i tractarem d'evitar els quasi inevitables biaixos de lectura. Després d'haver llegit diverses vegades els textos, podem fer-nos una primera idea general del contingut discursiu d'aquests, i en base a aquesta idea general, que Conde anomena "_Conjectures preanalítiques_" @alamo_alisis_2009, podem formular les nostres hipòtesis sobre el que ens trobarem en posteriors fases d'anàlisi i d'interpretació dels discursos i facilitarà la relectura més al detall. Aquestes conjectures s'han de validar a posteriori i per a això podem tindre en compte que acompleixen certs principis @seoane_seminario_2003 com són:

- Aconseguir que la totalitat dels fets siguen intel·ligibles des de la interpretació.
- Sempre hi ha més d'una manera d'interpretar el text i no és cert que totes les interpretacions siguen equivalents, per tant la nostra interpretació serà "una" de tantes possibles i hem de procurar que aquesta siga més probable que les altres possibles.
- La millor conjectura serà aquella que, no només donarà testimoni de més fets, sinó que, a més a més, ho farà d'una manera més senzilla.
- Finalment tindrem en compte que la conjectura finalment acceptada serà aquella que millor abaste els objectius de la nostra investigació, i per tant, la que resulte més útil.

=== Hipòtesis

Tenint en compte les consideracions que hem vist a l'apartat anterior, pel que fa a les conjectures preanalítiques, aquestes són les hipòtesis que es desprenen després d'una primera aproximació integral al _corpus_:

1. Els discursos sobre del delicte d'injúries a la corona, dins d'un diari conservador com l'ABC, tendeixen a legitimar les mesures restrictives que s'apliquen als autors d'aquesta infracció.

2. Els discursos sobre del delicte d'injúries a la corona, dins d'un diari conservador com l'ABC, tendeixen a presentar aquest delicte com un delicte comú, que no suposa cap privilegi per a la corona.

=== Variables

Com ja he dit, no existeix una única manera d'enfrontar-se a un anàlisi de textos. Tenint en compte que es tracta d'una metodologia qualitativa, no parlarem de variables tal i com les coneixem en la tradició quantitativista. Es tracta més be de signes, indicis, i senyals que ens caracteritzaran el discurs i ens permetran la seua interpretació i comparació.

No es tracta per tant de trencar el text en paraules-senyal, ni tampoc d'aplicar un model estructuralista que s'acoble al nostre text, es tracta més bé d'utilitzar les claus de context per tal de fer una lectura sociològica del discurs @alonso_benito_mirada_1998.

Al text diferenciarem entre allò que es coneix com a significació i allò que es coneix com a sentit. En paraules d'#cite(<ibanez_mas_1992>, form: "prose"), significació és "_allò que el llenguatge diu_", mentre que sentit és "_allò que el llenguatge fa_". Per tant, caldrà distingir entre aquell component "semàntic" i aquest component "pragmàtic". Què significa un text i amb quin sentit es produeix aquest text, quins efectes té aquest text al nostre context.

Haurem de tindre en compte que tan important és allò que apareix al text, com allò que no apareix. Com el propi #cite(<ibanez_mas_1992>, form: "prose") afirma, allò "no dit" en el text, però que es troba latent o implícit és molt important. Per exemple, #cite(<callejo_grupo_2001>, form: "prose") va constatar que als grups de discussió sobre VIH, la gent parlava constantment de _la mort_ sense anomenar-la. Per tant no podríem traure aquest concepte si atenguérem a la literalitat de la transcripció, però sí si acudim al sentit del context. A més a més, el fet de que es trobe latent ens dóna una informació molt valuosa. Ens diu, en aquest cas, que es tracta d'un concepte tabú.

També ens ajudarem de la localització del fenomen que #cite(<fairclough_analysing_2003>, form: "prose") anomena _col·locació_, i que consisteix en l'efecte de co-ocurrència entre paraules per tal de lligar el significat o el sentit de la primera paraula a la seua adjacent. En ocasions es fa servir a mode d'analogia o de metàfora.

Per a atorgar validesa a l'anàlisi del discursos @wetherell_alisis_1996, s'inclouran una sèrie d'extractes representatius, juntament amb les seues respectives interpretacions detallades, de tal forma que el lector siga capaç d'avaluar l'èxit i la pertinència de les interpretacions, i si fos necessari, proporcionar-ne altres alternatives.

A continuació detallaré el procediment d'anàlisi pròpiament dit.

Els textos que conformen el corpus s'han analitzat seguint diverses dimensions, com son l'anàlisi de les "posicions discursives", l'anàlisi de les "configuracions narratives" i anàlisi dels "espais semàntics" @alamo_alisis_2009.

L'anàlisi de les " *posicions discursives*" bàsiques ens permetrà veure des de quina posició es transmet el missatge. Primerament intuirem aquesta posició per a després tornar al text per tal d'avalar-la. Amb això aconseguirem respondre a les preguntes: Qui parla? Des de quin posicionament es parla o es produeix el discurs?

Seguirem amb l'anàlisi de les " *configuracions narratives*" bàsiques que organitzen els textos, que consisteix en generar una aproximació literal i global del corpus de textos en funció dels objectius de la investigació, de tal forma que ens permet produir una primera hipòtesi sobre les dimensions, eixos o vectors multidimensionals dels textos que han d'acomplir dos condicions:

"- _Que tinguen la capacitat d'ordenar la totalitat dels mateixos, des del propi punt de vista de l'anàlisi intern dels texts, del seu grau de coherència, de consistència interna, a la llum de la dimensió triada._

_- Que tinguen la capacitat de connectar el sentit general del text en el context concret de producció del mateix i amb els objectius de la investigació_" @alamo_alisis_2009.

Per a fer aquesta anàlisi recorrerem una vegada més a la intuïció en un primer moment, i anant i tornant al text per tal de corroborar-les o per a transformar-les. L'anàlisi de les configuracions narratives ens permetrà respondre a les preguntes: Què és el que està en joc en allò que es parla? Què es vol dir amb allò que es diu?

L'anàlisi dels "*espais semàntics*" , es refereix al "_conjunt de termes sistematitzats per relacions de semblança, contrast, jerarquització i proximitat capaços d'atorgar sentits diferenciats als fets i l'ús del qual pressuposa una competència social específica_" @alamo_alisis_2009. Per a fer-ho elaborarem la llista de termes, idees i expressions i els estructurarem i sistematitzarem. Amb això pretenem respondre a les preguntes: De què es parla? Com s'organitza el discurs?