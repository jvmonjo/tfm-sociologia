= Conclusions

Per finalitzar el present treball, faré una síntesi de les principals conclusions que he extret de l'anàlisi del discurs del present corpus.

La primera observació que he de realitzar es la referida a la *posició discursiva*. Ha quedat palès que el discurs analitzat és aquell tramés per el que es coneixen com a elits simbòliques ( polítics, periodistes,...). És lògic, per tant, pensar que aquestes elits tractaran de legitimar-se a sí mateixes, i ho faran indicant-nos allò que és "admissible" i allò que no ho és, allò que és "normal" i allò que se n'ix de la norma.

Aquestes elits, es valen del seu poder per a usar els mitjans de comunicació de masses de forma preferent, i els seus missatges produeixen un efecte cognitiu en els lectors, bé perquè fan ús d'un *poder legítim,* donat que la posició discursiva és la de jutges, fiscals,... , o inclús d'un *poder referent,* sobretot articles d'opinió (en aquest cas amb un efecte de cristal·lització de les opinions ja existents en el lector) , o bé mitjançant l'ús d' *heurístics* com són el desprestigi d'aquells que són crítics amb la corona, o la desaparició de la paraula "caricatura" per tractar d'incrementar artificialment la gravetat dels fets i amagar l'autèntica naturalesa, o l'absència de la paraula "censura" .

En el cas que ens ocupa, també podem parlar de *poder coercitiu*. Què és si no la política criminal sinó un mecanisme que tracta de modificar la conducta de la gent mitjançant l'aplicació de càstigs? Llavors, tal i com hem vist a la fonamentació teòrica, aquest mecanisme no resulta eficaç per a modificar la conducta. Els propis autors de les caricatures han declarat:

"_No creemos haber hecho nada malo y son cosas que volveremos a hacer y que, de hecho, hemos hecho ya" (Agencias, 2007a)_

També hem vist com se'ns presentava el missatge com si provinguera d'una "majoria". Açò també contribuirà a la legitimació del missatge, ja que la gent tendeix a la *conformitat* amb el missatge de la majoria, tal i com hem vist. No obstant això, donat que el lector no és conscient d'aquest mecanisme de conformitat, ni de que se li està presentat el missatge des d'una majoria "artificial", podem parlar més bé de *manipulació* en el sentit que ho fa Teun Van Dijk, i podem parlar de pràctiques discursives de grups dominants dirigides a la reproducció del seu poder.

Pel que fa al propi missatge, la *configuració narrativa* i els diferents *espais semàntics* , ens indiquen, com era d'esperar en un mitjà de comunicació conservador com l'ABC, que la major part del discurs gira al voltant de la *legitimació de les mesures repressives* que s'apliquen al delicte d'injúries a la corona. Per la qual cosa, podem donar com a acceptada la *primera** hipòtesi*.

En canvi, no observe que tots els espais semàntics s'hagen agrupat al voltant de la consideració del delicte d'injúries a la corona com un delicte comú. Ens hem trobat que aquest delicte és presentat també com un delicte simbòlic i com un *delicte de doble naturalesa (comú i simbòlic)*. Amb la qual cosa no donaríem per bona la *segona hipòtesi*. La presentació del delicte d'injúries a la corona com un delicte de caire simbòlic (o si més no de naturalesa mixta) pot ser compatible amb la legitimació d'aquest delicte, en la mesura que els lectors d'aquest mitjà tenen entre els seus valors la protecció dels símbols , i per tant aquest tipus de plantejament no produeix cap reactància en el lector.

Certes claus del text sí que ens donen llum sobre la naturalesa simbòlica del delicte d'injúries a la corona. Si atenem a la pròpia definició de *Dret Penal Simbòlic* , és aquell que d'una part aparentment legisla sobre fets i accions observables , però que d'una altra banda pretén regular aspectes morals i del terreny dels valors. En el text ens trobem amb declaracions del jutge del cas, que deixen al descobert aquest doble joc:

"_Para el juez, José María Vázquez Honrubia, la intención del acusado muestra un "evidente ánimo de injuriar" y subraya que "agraviar" a estas dos instituciones "es agraviar al sistema constitucional"." (EFE, 2007b)_

"_El juez ha explicado que lo relevante no es la cuantía de la multa, sino el mensaje que supone para los acusados y para la sociedad el que se hayan traspasado límites "a los que no se debe llegar"." (Agencias, 2007e)_

Una idea que impregna el corpus analitzat i que serveix de síntesi és el fet de que es plantege que hi ha llibertat d'expressió, que es pot criticar al govern, però que hi ha límits que no es poden traspassar, i aquest límit és diu família real espanyola.

Açò estaria col·laborant a dibuixar un aura d'inviolabilitat (terme que per cert aplica la constitució espanyola a la figura del rei) sobre la família reial, i estaria dificultant el debat.